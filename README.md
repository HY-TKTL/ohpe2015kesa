# Ohjelmoinnin perusteet, kesä 2015

Ohjelmointitaito kehittyy vain ohjelmoimalla. Pääpaino kurssin toiminnassa on viikottaisissa harjoitustehtäväsarjoissa, joita tehdään harjoitusryhmissä. 
Harjoitusryhmiä on yhteensä noin 20 tuntia viikossa, ja kaikki opiskelijat saavat käydä kaikissa ryhmissä.

## Ajankohtaista
- Toisen kokeen tulokset julkaistu
  - [Alustavat tulokset](https://raw.githubusercontent.com/HY-TKTL/ohpe2015kesa/master/tulokset-20150801.pdf)
- Alustavat tulokset julkaistu (9.7.)
  - [Alustavat tulokset](https://raw.githubusercontent.com/HY-TKTL/ohpe2015kesa/master/tulokset-20150709.pdf)
  - [Paperikokeen mallivastaukset ja arvosteluperusteet](koe240615.md)
  - **HUOM!** Konekokeet on tarkistettu automaattisilla testeillä. Kaikki testit läpäisseet vastaukset saivat tehtävistä täydet pisteet automaattisesti. Koska arvosteluasteikko on hyväksytty / hylätty, suoritettiin tarkastus käsin vain tarvittaessa. Eli tilanteissa, joissa konekokeesta pisteitä alle 7.5 (koeleikkuri) tai jos kokonaispistemäärä jäi alle 75 pisteen. Tämän johdosta kohdallasi voi näkyä esimerkiksi 0 pistettä jostakin tehtävästä, vaikka se olisikin mennyt hyvin.
  - Jos molemmat kokeesi menivät läpi, mutta läpipääsy jäi kiinni tehtävipisteistä, voit saada lisätehtäviä korvataksesi puuttuvia pisteitä. Lisätehtävät tulee erikseen pyytää ottamalla yhteyttä sähköpostitse. Ne jotka ovat jo pyytäneet lisätehtäviä saavat ne tämän viikon aikana sähköpostitse.
- Paperikokeessa oli tarjolla yhteensä 21 pistettä + ylimääräinen piste ensimmäisen sivun kyselystä
  - Paperikokeen pisteet skaaltaan viiteentoista kurssipisteeseen ( /1.4 )
  - Koeleikkurina on puolet kokeen kokonaispistemäärästä, eli 10.5 pistettä. (Tämä skaalautuu 7.5 kurssipisteeseen)
- Konekokeesta lähetettiin sähköpostia kaikille kurssin osallistujille 22.6.2015
  - Sähköpostiosoitteina olivat WebOodiin kirjatut osoitteet
  - Jos et saanut viestiä niin ota välittömästi yhteyttä sähköpostitse <josalmi@cs.helsinki.fi>
- Tarkemmat tiedot konekokeen suorittamisesta maanantain 22.6.2015 aikana.
  - Konekoetta on mahdollista tehdä 29.6.2015 23:59 asti
  - Konekoe voidaan tarvittaessa uusia
  - Koeaika on 3 tuntia
- Lisätty tietoa [pariohjelmoinnista](#pariohjelmointi) 
- Pistelista julkaistu <http://www.cs.helsinki.fi/group/java/kesa15-tulokset-ohpe/>
- Viikon 1 dl siirretty maanantaille 18.5.2015 kello 23:59
- Ohjevideo <https://youtu.be/sQYq2LISMRU>
- 15.5. laitos sulkee ovensa klo 16, ohjauksessa voi kuitenkin olla kello 18 asti kunhan ehtii sisään ennen sulkemisaikaa

## Tärkeitä linkkejä

- [Materiaali](http://www.cs.helsinki.fi/group/java/kesa15/viikko1/)
- [Pistelista](http://www.cs.helsinki.fi/group/java/kesa15-tulokset-ohpe/)
- [Mallivastaukset](https://tmc.mooc.fi/hy/courses/46)
- [Avoin yliopisto](https://weboodi.helsinki.fi/hy/opettaptied.jsp?html=1&Kieli=1&OpetTap=106865461) (myös tentti-ilmo)

## Sisällysluettelo

1. [Aikataulu](#aikataulu)
2. [Tehtävät ja harjoitukset](#teht%C3%A4v%C3%A4t-ja-harjoitukset)
  1. [Pariohjelmointi](#pariohjelmointi)
  2. [Tehtävien pisteytys](#teht%C3%A4vien-pisteytys)
  3. [Ohjaus](#ohjaus)
3. [Kokeet](#kokeet)
4. [Kurssimateriaalit ja osallistuminen](#kurssimateriaalit-ja-osallistuminen)
5. [Kurssien arvosteluperusteet ja tuloslista](#kurssien-arvosteluperusteet-ja-tuloslista)
6. [Usein kysytyt kysymykset (UKK)](#ukk)
7. [Yhteystiedot](#yhteystiedot)



## Aikataulu

Kurssilla on vain yksi luento:
- Aloitusluento: maanantaina 11.5. klo 16.15-18 
- Opetuspaikka: A111, Kumpulan kampus, Exactum, Gustaf Hällströminkatu 2 B

Kurssin aikataulu on erittäin tiukka kesäopintojen tiivistää luonteesta johtuen. Kevään ja syksyn kurssitoteutukset kestävät seitsemän viikkoa, nyt kesällä käytettävissä on kuitenkin vain 5.5 viikkoa samalla työmäärälle. **Varaudu suurehkoon työmäärään viikottain.** Tehtävien tekemiseen ei ole mahdollista saada lisäaikaa ilman erittäin painavaa syytä. 

**HUOM!** Vaikka tehtäväsarjojen yhteydessä puhutaankin viikoista, on kunkin tehtäväsarjan tekemiseen varattu vain neljä (4) arkipäivää. Alla kurssin **alustava** aikataulusuunnitelma.

Tehtäväsarja | Julkaisupäivä     | Deadline
:----------- |:----------------- |:--------
Viikko 1     | Maanantai 11.5.   | Maanantai 18.5. klo 23:59 (siirretty Sunnuntai 17.5. klo 23:59)
Viikko 2     | Perjantai 15.5.   | Torstai 21.5. klo 23:59
Viikko 3     | Torstai 21.5.     | Keskiviikko 27.5. klo 23:59
Viikko 4     | Keskiviikko 27.5. | Tiistai 2.6. klo 23:59
Viikko 5     | Tiistai 2.6.      | Maanantai 8.6. klo 23:59
Viikko 6     | Perjantai 5.6.    | Sunnuntai 14.6. klo 23:59
Viikko 7     | Perjantai 12.6.   | Tiistai 23.6. klo 23:59 (HUOM! Ohjausta 18.6. asti)

## Tehtävät ja harjoitukset

Tehtäviä palautetaan kurssilla tutuksi tulevan ohjelmointiympäristön kautta, kurssimateriaalin kautta sekä harjoitusten yhteydessä. Harjoitustilaisuuksissa/ohjausaikoina tehdään toisesta tehtäväsarjasta lähtien pienimuotoisia paritöitä.

Kurssin aktiviteetit koostuvat viikoittaisista ohjelmointi- ja harjoitustehtävistä, paperi- ja konekokeesta sekä ohjelmoinnin oppimiseen liittyvään tutkimukseen osallistumisesta. Kurssin vaatima työmäärä on noin 6-18 tuntia per tehtäväsarja.

### Pariohjelmointi

Tehtäväsarjasta kaksi alkaen kurssiin liittyy myös pariohjelmointitehtäviä. Pariohjelmointitehtävät suoritetaan tilassa B221 ohjausaikoina. 

Pariohjelmoinnin aloitus ja lopetus:

1. Ilmoita ohjaajalle halustasi pariohjelmoida
2. Ohjaaja yrittää etsiä sinulle parin, jos sinulla ei sellaista jo ole (voit myös itse etsiä parin)
3. Ohjaaja antaa teille tehtäväsarjaan liittyvät pariohjelmointitehtävät paperilla
4. Valitkaa kahdesta tehtävästä toinen ja toteuttakaa se annettujen ohjeiden mukaisesti
5. Lopuksi pyytäkää ohjaaja tarkistamaan tehtävä sekä kirjaamaan pisteet

Ensimmäiset pariohjelmointitehtävät eivät ole kovin laajoja, mutta jatkossa pariohjelmointitehtävien tekemiseen kannattaa varata aikaa vähintään tunti. Tehtävästä saa pisteet 1.5h yrittämisellä vaikka ohjelmaa ei saisikaan valmiiksi.

### Tehtävien pisteytys

- 1 piste per alikohdaton TMC-tehtävä
- 1 piste per alikohta alikohdallisissa TMC-tehtävissä
- 2 pistettä per selitystehtävä
- 4 pistettä per pariohjelmointitehtävä

Tehtäväpisteet muuntuvat kurssipisteiksi seuraavasti. Ensimmäisen kurssipisteen saa kymmenellä (10) prosentilla viikon tehtäväpisteistä ja aina yhdeksäänkymmeneen (90) prosenttiin asti kukin kymmenen (10) prosentin edistyminen tuo yhden kurssipisteen lisää. Viimeisen kurssipisteen saa yhdeksälläkymmenelläviidellä (95) prosentilla.

Jos viikon maksimi olisi sata (100) tehtäväpistettä näyttäisi pisteytys seuraavalta:

| Tehtäväpisteitä / 100 | Kurssipisteitä
|:--------------- |:--------------
| 0-9             | 0
| 10-19           | 1
| 20-29           | 2
| ...             | ...
| 80-89           | 8
| 90-94           | 9
| 95-100          | 10

### Ohjaus
Ohjausta järjestetään Exactumin luokassa B221 11.5. - 18.6. seuraavina aikoina:

Päivä | Kellonaika | Huomiot
----- | ---------- | -------
Maanantaisin | klo 16:00-19:45 | 
Tiistaisin   | klo 12:00-16:00 |
Keskiviikkoisin | klo 16:00-19:45 |
Torstaisin   | klo 14:00-18:00 | 
Perjantaisin | klo 12:00-18:00 | 

Luokassa saa toki työskennellä myös muulloin :)

## Kokeet

### Paperikoe

**Muista ilmoittautua valitsemaasi tenttiin viimeistään 10 vuorokautta ennen tenttipäivää** Avoimen yliopiston Omat sivut-palvelussa. Lisätietoa kokeista löydät avoimen yliopiston sivuilta: <https://weboodi.helsinki.fi/hy/opettaptied.jsp?html=1&Kieli=1&OpetTap=106865461>.

Vanhoja kokeita nähtävillä osoitteessa <https://github.com/HY-TKTL/ohpe2015kesa/tree/master/vanhat-kokeet>.

### Konekoe

Paperitentin lisäksi kurssi lopuksi järjestetään konekoe. Konekokeeseen ei tarvitse erikseen ilmoittatua, se suoritetaan joko kotona tai laitoksella itsenäisesti. Konekokeesta tulee lisätietoa myöhemmin. 

## Kurssimateriaalit ja osallistuminen

Kurssille osallistuminen vaatii tunnuksen tehtävien tarkastusjärjestelmään ("TMC"). Huom! Kun luot TMC-tunnuksen, **käytä opiskelijanumeroasi TMC-tunnuksena**. Tämä mahdollistaa tehtäväpisteiden kytkemisen sinuun.

Ohjeet kurssin työkalujen (NetBeans ja TMC) käyttöön ja TMC-tunnuksen luomiseen:
- [Ohjeet tehtävien tekemiseen tietojenkäsittelytieteen laitoksen koneilla](https://github.com/UniversityHelsinkiTKTL/tmc-plugin-installation-guide/blob/master/TmcBeanssinAsennusLaitokselle.md)
- [Ohjeet tehtävien tekemiseen omalla koneella](https://github.com/UniversityHelsinkiTKTL/tmc-plugin-installation-guide/blob/master/TmcBeanssinAsennusOmalleKoneelle.md)

Jos teet tehtäviä sekä kotoa että TKTL:ltä, seuraa molempia ohjeita, mutta tee vain yksi TMC-tunnus :).

Kurssimateriaali ja tehtävät löytyvät osoitteesta <http://www.cs.helsinki.fi/group/java/kesa15/viikko1/> -- kun materiaali kysyy TMC-tunnusta, kirjoita opiskelijanumerosi. Materiaalia julkaistaan lisää viikoittain.

<!-- Ohjelmoinnin jatkokurssin materiaali alkaa viikosta 8. -->

## Kurssien arvosteluperusteet ja tuloslista

Kurssien arvostelu on *hyväksytty* / *hylätty*.

Kurssilla voi saada yhteensä 100 pistettä, joista 70 tulee harjoitustehtäväsarjoista, 15 paperikokeesta ja 15 konekokeesta. Kurssin läpäisee noin 75 pisteellä, jonka lisäksi molemmista kokeista tulee saada vähintään puolet pisteistä. Jokaisesta harjoitussarjasta voi saada kymmenen (10) kurssipistettä, tutustu [tehtävien pisteytykseen](#teht%C3%A4vien-pisteytys).

## UKK

### Onko harjoituksiin osallistuminen pakollista?

Harjoituksiin osallistuminen ei ole kurssin läpipääsyn kannalta pakollista. Kurssilla on kuitenkin viikottain pariohjelmointitehtäviä, joiden tekemiseen vaaditaan läsnäoloa. Pariohjelmointitehtävät ovat neljän tehtäväpisteen arvoisia. 

Pariohjelmointitehtävien vaikutus kurssin läpipääsyyn ei liene kovin suuri. Pariohjelmointitehtäviä on yksi viikossa, pois lukien ensimmäinen viikko tai siis ensimmäinen tehtäväsarja. Eli pariohjelmointitehtävät vaikuttanevat arviolta yhden kurssipisteen verran jokaista viikkoa kohden.

Matti Mallikas saa kurssin jokaiselta viikkolta yhdeksä kurssipistettä kymmenestä. Matilla on kurssin lopuksi 63 pistettä (9*7 = 63). Kurssin molemmista kokeista on lisäksi saatava vähintään puolet pisteistä eli 7.5 pistettä kummastakin kokeesta. Matti saa siis yhteensä seitsemänkymmentäkahdeksan (63 + 7.5 + 7.5 = 78) kurssipistettä joka on yli läpipääsyrajan.

### En pääse aloitusluennolle, voinko silti osallistua kurssille?

Aloitusluento ei tämän kurssin osalta ole pakollinen. Voit hyvin osallistua kurssille osallistumatta aloitusluennolle. Aloitusluennolla käydään läpi kurssin aikataulu, pisteytys, kokeet sekä tutustutaan kurssilla käytettäviin ohjelmointiympäristöihin.

### Mistä saan apua tehtävien tekemiseen ja missä tehtäviä voi tehdä?

Kurssilla järjestetään ohjausta viikon jokaisena arkipäivänä vähintään neljän tunnin ajan. Tutustu ohjausaikoihin [täällä](#ohjaus). Epävirallista ohjausta saatavilla satunnaisesti myös irkissä [IRCnet#mooc.fi](http://mooc.fi/courses/general/ohjelmointi/tukikanavat/irc/).

Luokka B221 on kurssin opiskelijoiden käytössä pääsääntöisesti myös ohjausaikojen ulkopuolella. Jos kuitenkin luokassa on jotain muuta toimintaa lienee Exactumin luokassa BK107 tilaa sekä koneita tehtävien tekemistä varten.

## Yhteystiedot

Kaikki mahdolliset yhteydenotot sähköpostitse, lue tämä sivu kuitenkin huolella ennen viestin lähettämistä. Laita viestin otsikon alkuun teksti [AVOIN KESÄ].

Joni Salmi <br>
[josalmi@cs.helsinki.fi](mailto:josalmi@cs.helsinki.fi?subject=%5BAVOIN%20KES%C3%84%5D%20Otsikkosi%20t%C3%A4h%C3%A4n)
